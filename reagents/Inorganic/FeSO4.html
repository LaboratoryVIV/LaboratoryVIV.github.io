<html>
    <head>
        <link rel="stylesheet" type="text/css" href="styles.css"/>
        <meta http-equiz="Content-Type" content="text/html" charset="utf-8"/>
    </head>
    <body>
        <h2>Ферум(ІІ) сульфат</h2>
        <h3>Сульфат заліза(II)</h3>

        <img class="img" align="right" src="images/FeSO4•7H2O.jpg">

        <p><b>Сульфат заліза(II), ферум(II) сульфат</b> — сіль сульфатної кислоти складу FeSO<sub>4</sub>. Речовина є білим порошком, добре розчинним у воді. Також поширена у формі гептагідрату FeSO<sub>4</sub>·7Н<sub>2</sub>О — ясно-зеленої кристалічної речовини, котра з давніх часів відома під назвами «залізний купорос», шевський купорос і лат. Atramentum sutorius.</p>

        <h4>Фізичні властивості</h4>
        <p>В температурному діапазоні від 56,6°C до 63,7°C в рівновазі з водним розчином перебуває тетрагідрат, вище 63,7°C - моногідрат, розчинність якого, на відміну від попередніх форм, падає із зростанням температури.</p>

        <h4>Хімічні властивості</h4>
        <p>Гептагідрат на повітрі вивітрюється (втрачає кристалізаційну воду) і повільно окиснюється киснем, перетворюючись в сульфат-гідроксид заліза(III) Fe(OH)SO<sub>4</sub>:</p>

        <h5>4FeSO<sub>4</sub> + O<sub>2</sub> + 2H<sub>2</sub>O → 4Fe(OH)SO<sub>4</sub></h5>

        <p>Через цю властивість в лабораторній практиці ширше використовують сіль Мора яка на повітрі краще зберігає свій склад.
        <br>У присутності сульфатної кислоти легко окиснюється різними окисниками у сульфат заліза(III) Fe<sub>2</sub>(SO<sub>4</sub>)<sub>3</sub>:</p>

        <h5>6FeSO<sub>4</sub> + 2HNO<sub>3</sub> + 9H<sub>2</sub>SO<sub>4</sub> → 3Fe<sub>2</sub>(SO<sub>4</sub>)<sub>3</sub> + 2NO↑ + 10H<sub>2</sub>O</h5>

        <p>При надлишку FeSO<sub>4</sub> утворюється бурий розчин комлексної солі нітропрусиду:</p>

        <h5>FeSO<sub>4</sub> + NO → Fe(NO)SO<sub>4</sub></h5>

        <p>або в іонній формі:</p>

        <h5>[Fe(H<sub>2</sub>O)<sub>6</sub>]<sup>+2</sup> + NO → [Fe(H<sub>2</sub>O)<sub>5</sub>NO]<sup>+2</sup> + H<sub>2</sub>O</h5>

        <p>Нітропрусид при нагріванні розкладається, тому може бути використаний для зберігання або очищення NO.
        <br>Киснем повітря окиснення швидше відбувається в нейтральному або слабколужному середовищі (для ефективного окиснення молекула кисню має прореагувати одночасно з кількома іонами заліза , а в кислому розчині вони не асоційовані), при цьому на поверхні розчину виникає плівка з нерозчинних форм тривалентного заліза.</p>

        <h4>Застосування</h4>
        <p>Сульфат заліза у формі купоросу застосовується для боротьби з шкідниками садів, виготовлення мінеральних фарб і чорнила, а також як реактив у хімічних лабораторіях.</p>
    </body>
</html>
